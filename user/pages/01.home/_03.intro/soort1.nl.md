---
title: Inschrijven in het Oude RKZ
bgcolor: '#A6C12F'
menu: Inschrijven
layout_classes: image_right
---

Inschrijven in het ORKZ:<br/>De Intro
---------------------------------

Wil je in het ORKZ wonen, schrijf je dan in bij de Intro. Antwoorden op je vragen omtrent de inschrijfprocedure lees je hieronder. Heb je een uitzonderlijke vraag, bel dan met de Intro. Ons telefoonnummer is 050-5267250. We zijn bereikbaar op donderdagmiddag tussen 14.00 uur en 18.00 uur. Je kunt ook je vraag via het contactformulier stellen. 

####Inschrijfprocedure

**Inschrijving**: Inschrijven kun je elke donderdagavond om 20.00 uur op het kantoor van het ORKZ doen. Kom op tijd, want om stipt 20.00 uur gaat de deur gaat dicht. Je schrijft je dan in als aspirant-bewoner en krijgt dan het intro-praatje te horen waarbij we je vertellen over het wonen in het ORKZ. De inschrijving duurt ongeveer een half uur.  

**Rondleiding**: Tijdens de inschrijving geef je aan wanneer je de rondleiding wilt lopen. De rondleiding vindt plaats op zondagavond om 19.00 uur en duurt ongeveer een uur tot anderhalf uur. De rondleiders nemen je mee door het hele ORKZ. Hierna heb je een aardig beeld van wat het wonen in het ORKZ inhoudt.

**Je brief inleveren**: Je kunt je brief tijdens de rondleiding afgeven, in de brievenbus in de deur van het kantoor stoppen, of langsbrengen wanneer het kantoor open is op maandagmiddag of donderdagmiddag tussen 14.00 en 16.00 uur. Vergeet niet om je telefoonnummer op je brief te zetten.

**Verlengen**: Vier weken na de inschrijving verleng je je inschrijving. Dit doe je telefonisch, door een briefje achter te laten, middels een notitie in het notulenboek op kantoor, of gewoon door even langs te komen. Vanaf nu zit je brief in de actieve map en kan een afdeling je uitnodigingen voor een kennismaking. 

Let op: elke vier weken verleng je je inschrijving opnieuw. Bij je verlenging vertelt de Intro je ook wanneer je volgende verlengmoment is. 

<div class="accordion" markdown="1">
###VEELGESTELDE VRAGEN
* ###Hoe kan ik mijn inschrijving verlengen?
  Dit doe je telefonisch, door een briefje achter te laten, een notitie in het notulenboek op kantoor, of gewoon door even langs te komen.
* ###Hoe vaak moet ik mijn inschrijving verlengen?
  Elke vier weken (let op: dus niet elke maand) vanaf je inschrijving. Bij je verlenging vertellen we je ook wanneer je weer moet verlengen.    
* ###Waarom is de inschrijfprocedure zo uitgebreid?
  In ORKZ wonen we samen en werken we samen. We vinden het belangrijk dat je als nieuwe bewoner goed geïnformeerd bent zodat je bewust kiest voor het wonen in het ORKZ.    
* ###Hoe lang duurt het voordat ik een kamer krijg?
  Na de inschrijfprocedure van vier weken kun je elk moment gekozen worden. Je kansen hangen wel samen met de punten die je onder "Hoe vergroot ik mijn kansen op een kamer" leest.
* ###Hoe vergroot ik mijn kansen op een kamer?
  Als je graag in het ORKZ wilt wonen, kom dan af en toe langs. Help mee in het Eethuisje of leer mensen kennen in de Bar. Zorg ook dat je een leuke brief inlevert waarin je vertelt wie je bent, waarom je in het ORKZ wilt wonen en hoe jij jouw rol in het ORKZ ziet.
* ###Hoe zien de kamers eruit?
  We hebben kamers in alle vormen en maten. De kleinste kamers zijn rond de 15 m2 en de grotere kamers rond de 60 m2. De meeste kleinere kamers beschikken over een hoogslaper. Als je een kamer in het ORKZ krijgt begin je met een onzelfstandige kamer of een kortingskamer. Op een onzelfstandige kamer deel je de keuken en badkamer met een afdeling. Er zijn afdelingen van 2 tot 12 personen. Een kortingskamer is vaak het kleinste kamertje op een afdeling. Zelfstandige kamers komen niet vaak vrij. Je maakt alleen kans op een zelfstandige kamer als je al langere tijd in het ORKZ woont, je huur op tijd betaalt en aan zelfwerkzaamheid doet. Huurprijzen lees je hieronder.
* ###Kan ik kiezen welke kamer ik krijg?
  Je kunt niet op voorhand kiezen wat voor kamer je wilt. Als er een kamer vrijkomt, dan nodigt de afdeling je uit en als het klikt, dan krijg je de kamer aangeboden. Je kunt natuurlijk wel een aangeboden kamer weigeren. Doe dit wel tijdens het gesprek met de afdeling. Als je gekozen wordt en je zegt de kamer dan alsnog af, omdat je verder wilt kijken naar een andere kamer in het ORKZ, dan vervalt je recht op een kamer.
* ### Wat is de huur?
  In het ORKZ kennen we drie huurprijzen. Een onzelfstandige kamer kost €343 huur per maand. Voor een zelfstandige kamer betaal je €411,54 per maand. Daarnaast hebben we een aantal kortingskamers, de huurprijs hiervan is: €324,12 per maand Naast het betalen van de huur is het belangrijk dat je meehelpt en meedenkt in het gebouw. Dit noemen we ‘zelfwerkzaamheid’. Volgens je huurcontract verplicht je je tot gemiddeld 2 uur zelfwerkzaamheid per week.
* ### Ik heb extra hulp nodig, kan ik dat krijgen in het ORKZ?
  In het ORKZ wonen we samen en helpen we elkaar. We zijn echter geen sociale instelling waarbij er iemand is die je helpt met je verzorging, administratie of iets dergelijks. Het is wel de bedoeling dat je zelfstandig kunt wonen.   
</div>
