---
title: 'Film: Kursk'
date: '26-01-2019 05:34'
---

A heartbreaking, troubling film - The Guardian

Tijdens een vlootoefening in 2000 zinkt de Russische nucleaire onderzeeër Kursk na enkele explosies naar de ijzige diepten van de Barentszzee. Een groot gedeelte van de bemanning komt om, maar 23 matrozen weten zich in veiligheid te brengen in een onbeschadigd compartiment. Terwijl de mannen snakken naar lucht zet commandant Mikhail Kalekov (Matthias Schoenaerts, Rundskop) alles op alles om hen te redden. Aan wal stuiten zijn vrouw (Léa Seydoux) en de andere wanhopige familieleden op een muur van politiek stilzwijgen. De Russische autoritetien weigeren alle buitenlandse hulp. De afloop is bekend.

De vakkundige Deense regisseur Thomas Vinterberg (Festen, Jagten) baseerde zijn spannende verfilming van de tragische Kursk-ramp op de bestseller A Time To Die van Robert Moore.